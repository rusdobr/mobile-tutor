1 млн. років тому: Поява найдавніших людей на території сучасної України.
1 млн – 11 тис. років тому: Палеоліт або давній кам'яний вік.
Близько 40–35 тис. років тому: Поява на території сучасної України лю­дини сучасного типу.
10–8 тис. років тому: Мезоліт або середній кам'яний вік.
 8–5 тис. років тому: Неоліт або новий кам'яний вік.
Початок 4 – середина 3 тис. до н. е.: Енеоліт або мідно-кам'яний вік.
2 тис. р. до н.е. – VIII ст. до н.е.: Бронзовий вік.
VIII-IV ст. до н.е.: Ранній залізний вік.
IX-VII ст. до н.е.: Панування в північних степах України кімерійців.
VII-III ст. до н.е.: Перебування на українських землях “скіфів”
III ст. до н.е. – III ст. н.е.: Проживання на півдні України сарматів.
І-ІІ ст.: Перші згадки про слов'ян-венедів у писемних джерелах.
III-IV ст.: Перебування готів на українських землях.
V-VII ст.: Велике слов'янське розселення.
Кінець VIII – початок IX ст.: Утворення Київського князівства
860 р.: Перший похід русичів, очолюваних князем Аскольдом на Константинополь (Царгород)
882 р.: Убивство князя Аскольда та захоплення князівської влади в Києві Олегом. Виникнення держави Київська Русь
907, 911р.: Походи князя Олега на Царгород
941, 944 р.: Походи князя Ігоря на Візантію
945 р.:  Повстання деревлян і вбивство князя Ігоря
946 р.: Посольство княгині Ольги до Царгорода
968 р.: Перший Балканський похід князя Святослава
969–971 pp.:  Другий Балканський похід князя Святослава
988 р.: Початок запровадження князем Володимиром християнства як державної релігії Київської Русі
1036 р.:  Розгром князем Ярославом Мудрим печенігів під Києвом
1054 р.: Перша згадка в літописі Києво-Печерського монастиря
1054–1113 рр.: Співправління трьох братів Ярославичів – Ізяслава, Святослава та Всеволода
1068 р.: Повстання в Києві проти Ярославичів
1097 р.: Любецький з'їзд князів
1113р.: Народне повстання в Києві
1113 р.: Прийняття "Статуту" Володимира Мономаха
 : Київська Русь за часів роздробленості. Галицько-Волинська держава
1152–1187 рр.: Зміцнення Галицького князівства за правління Ярослава Осмомисла
1169 р.: Захоплення й розорення Києва об'єднаним військом 12 руських князів, очолюваним Андрієм Боголюбським
1185 р.: Невдалий похід новгород-сіверського князя Ігоря Святославича проти половців, що став підґрунтям для поеми "Слово о полку Ігоревім"
1187р.: Перша літописна згадка назви "Україна" стосовно земель Південної Київщини та Переяславщини
1199 р.: Об'єднання волинським князем Романом Мстиславичем Галицької і Волинської земель
1206–1238 pp.: Утворення Галицько-Волинського князівства Період міжусобиць, боярських змов та іноземного втручання в галицько-волинські справи
31 травня 1223 р.: Битва на річці Калці
1238 р.: Утвердження князя Данила Романовича в Галичі. Розгром військом Данила Галицького рицарів-хрестоносців під Дорогочином
1239 р.: Спустошення монголами Переяславської й Чернігівської земель
Кінець листопада – початок грудня 1240 р.: Облога й захоплення Києва військами монгольського хана Батия
Грудень 1240 р. – березень 1241 р.: Спустошення монголами земель Київського та Галицько-Волинського князівств
17 серпня 1245 р.: Ярославська битва
1253 р.: Коронування Данила Галицького послами Папи Римського Інокентія IV
1264 р.: Смерть Данила Галицького
1264–1301 pp.: Князювання Лева Даниловича  (сина Данила Галицького) у Галицькій та Перемишльській землях
1269–1288 pp.: Князювання Володимира Васильковича (сина Василька Романовича, брата Данила Галицького) на Волині
1301–1308(15) pp.: Правління Юрія І Львовича, що об'єднав під своєю владою всі землі Галицько-Волинської держави
1315–1323 pp.: Князювання в Галицько-Волинському князівстві Андрія та Лева II Юрійовичів
1324–1340 pp.: Князювання в Галицько-Волинській державі Мазовецького княжича Болеслава Юрія II
1340 р.: Смерть Юрія II. Перший похід польського короля Казимира III на Львів. Початок боротьби за галицько-волинські землі між Литвою та Польщею
1349 p.: Похід польського короля Казимира III на Галицько-Волинську Русь і підкорення більшості її земель
 : Політичний устрій, соціально-економічний, культурний розвиток Київської Русі та Галицько-Волинської держави в IX-XIV ст.
992–996 pp.: Спорудження Десятинної церкви в Києві
1037 р.: Спорудження Софійського собору в Києві
1037–1039 pp.: При Софійському соборі в Києві створено літопис, названий найдавнішим Київським зводом
1056–1057 рр.: Створення "Остромирового Євангелія" – найдавнішої з книг, яка збереглася до наших днів
1073, 1076 р.: Створення "Ізборників" для князя Святослава Ярославича
1108 р.: Заснування онуком Ярослава Мудрого Святополком Михайлівського Золотоверхого монастиря в Києві
1113 р.: Завершення ченцем Києво-Печерської лаври Несто­ром написання літопису "Повість минулих літ"
1117 р.: Укладення "Повчання" Володимира Мономаха
Близько 1200 р.: Спорудження церкви Святого Пантелеймона в Галичі
1230–ті рр.: Написання "Слова про погибель Руської землі"
1256 р.: Перша літописна згадка про місто Львів
Друга половина ХІІІ ст.: Укладення Галицько-Волинського літопису, що містить дві самостійні частини: Галицьку (1201 – 1261) і Волинську (1262–1292
1324 р.: Перша писемна згадка про чинність на українських землях (у Володимирі-Волинському) магдебурзького права
 : Українські землі у складі Великого князівства Литовського та інших держав (друга половина XIV – середина XVI ст.)
1349 р.: Приєднання до Угорського королівства Шипинської землі (Буковини)
1352 р.: Укладення польсько-литовської угоди, за якою до Польського королівства відійшли Галичина та частина Поділля, а до Великого князівства Литовського – Волинь і Берестейська земля
1359 р.: Утворення Молдавського князівства та включення до нього Шипинської землі (Буковини)
1362 р.: Розгром великим князем Литовським Ольґердом татарського війська в битві на Синіх Водах і вигнання їх з українських земель. Приєднання до Великого князівства Литовського Київщини, Поділля й Переяславщини
14 серпня 1385 р.: Укладення Кревської унії
1387 р.: Остаточне приєднання Галичини до Польського королівства
1393 р.: Приєднання Поділля до Польського королівства
12 серпня 1399 р.: Поразка литовсько-руського війська, очолювано­го князем Вітовтом, у битві з ординцями на річці Ворсклі
15 липня 1410 р.: Грюнвальдська битва (битва під Таненбергом)
2 жовтня 1413 р.: Укладення Городельської унії
Липень 1416 р.: Розорення Києва ногайською ордою хана Едигея
1435 р.: Битва під Вількомиром (сучасне місто Укмерге в Литві)
1443 р.: Відокремлення Кримського ханства від Золотої Орди
1447 р.: Перший напад військ кримського хана на ук­раїнські землі
1449 p.: Утворення Кримського ханства.
1458 p.: Поділ Київської митрополії на Київську та Московську.
1463 р.: Перша згадка про існування у Львові Успенського православного братства
1481 р.: "Змова руських князів"
1482 р.: Спустошення Києва ордами кримського хана Менглі-Ґірея
1489 р.: Перша згадка про українських козаків у писемних джерелах.
1490-1492 pp.: Організація селянського повстання на Буковині та на Покутті.
1492 р.: Документальна згадка про козаків у листі великого князя литовського Олександра Казимировича до кримського хана Менглі-Гірея
1508 р.: Повстання Михайла Глинського
1526 р.: Загарбання західної частини Закарпаття австрійськими Габсбургами, східної – Трансільванським князівством
1529 р.: Прийняття Першого Литовського статуту
1529 р.: Запровадження Першого Литовського статуту
1555 (1556)р.: Спорудження Дмитром Вишневеньким оборонного замку на острові Мала Хортиця
1557 р.: Прийняття "Устави на волоки".
1566 р.: Прийняття Другого Литовського статуту.
 : Українські землі під владою Речі Посполитої. Наростання національно визвольної боротьби українського народу
1569 р.: Укладення Люблінської унії.
1572 р.: Універсал польського короля Сиґізмунда II Авґуста про залучення на військову службу 300 запорозьких козаків. Початок формування реєстрового козацького війська.
1577 р.: Похід запорозьких козаків, очолюваних Іваном Підковою, до Молдавії.
1578 р.: Козацька реформа короля Стефана Баторія. Збільшення реєстру до 500 козаків.
1588 р.: Прийняття Третього Литовського статуту.
1591–1593 pp.: Козацьке повстання під проводом Криштофа Косинського.
1594–1596 pp.: Козацьке повстання під проводом Северина Наливайка.
1596 р.: Берестейська церковна унія.
1599 р.: Повстання запорожців на турецьких галерах, очолюване Самійлом Кішкою.
1606 р.: Узяття запорозькими козаками турецької фортеці Варна.
1609 р.: Похід запорозьких козаків на турецькі фортеці Ізмаїл, Кілію та Акерман.
1609–1612 рр.: Участь запорозьких козаків у поході польсько-литовського війська на Москву.
1616 р.: Похід запорозьких козаків, очолюваних гетьманом Петром Конашевичем-Сагайдачним, на Кафу, узяття її та звільнення невільників.
1617р.: Укладення Вільшанської польсько-козацької угоди, за якою козаки, не внесені до реєстру, повинні були повернутися під владу шляхти.
1619 р.: Укладення Роставицької польсько-козацької угоди, за якою реєстр обмежувався 3 тис. козаків і встановлювалася заборона їх походів до турецьких володінь.
1620 р.: Цецорська битва.
1620 р.: Відновлення ієрархії Православної україно-біло-руської церкви.
1621 р.: Хотинська війна.
1625 р.: Виступ козаків на чолі з гетьманом Марком Жмайлом.
1625 р.: Укладення Куруківської польсько-козацької угоди. Збільшення реєстру до 6 тис. козаків.
1630 р.: Козацьке повстання під проводом Тараса Федоровича (Трясила).
1632 р.: Ухвалення сеймом Речі Посполитої "Статей про заспокоєння грецької віри". Легалізація Православної церкви.
1635 р.: Зруйнування запорозькими козаками на чолі з Іваном Сулимою фортеці Кодак.
1637–1638 pp.: Козацьке повстання під проводом Павла Бута (Павлюка), Якова Острянина та Дмитра Гуні.
1638 р.: Прийняття сеймом Речі Посполитої "Ординації Війська Запорозького реєстрового".
 : Національно-культурний рух (друга половина XVI –  перша половина XVII ст.)
1556–1561 pp.: Створення Пересопницького Євангелія.
1574 р.: Видання І. Федоровим у Львові "Апостола" – першої друкованої книги та "Букваря" – першого друкованого шкільного підручника на українських землях.
1578 р.: Заснування князем К.-В. Острозьким в Острозі друкарні й школи.
1581р.: Видання І. Федоровим в Острозі першого повного видання Біблії церковнослов'янською мовою.
1585–1586 pp.: Заснування Львівського Успенського братства. Організація братської друкарні й школи.
1587 р.: Видання в Острозі першого полемічного твору Герасима Смотрицького "Ключ царства небесного".
1596 р.: Берестейська церковна унія.
1615 р.: Заснування Київського Богоявленського братства та школи при ньому.
1615 р.: Початок діяльності друкарні Києво-Печерського монастиря, створеної архімандритом Єлисеєм Плетенецьким.
20–ті pp. XVII ст.: Укладення Густинського літопису.
1631р.: Відкриття архімандритом Києво-Печерського монастиря Петром Могилою Лаврської школи.
1632 р.: Початок діяльності Києво-Могилянського колегіуму, утвореного внаслідок об'єднання Братської й Лаврської шкіл.
 : Національно-визвольна війна українського народу  проти Речі Посполитої середини XVII ст.
5–6 травня 1648 р.: Битва під Жовтими Водами.
16 травня 1648 р.: Битва під Корсунем.
11 -13 серпня 1648 р.: Битва під Пилявцями.
23 грудня 1648 р.: Урочистий в'їзд гетьмана Богдана Хмельницького до Києва.
30 червня, 13 серпня 1649 р.: Облога повстанським військом фортеці Збараж.
5–6 серпня 1649 р.: Битва під Зборовом.
8 серпня 1649 р.: Укладення Зборівського мирного договору.
Серпень 1650 р.: Перший похід війська Богдана Хмельницького до Молдавії.
18–30 червня 1651 р.: Битва під Берестечком.
18 вересня 1651 р.: Укладення Білоцерківського мирного договору.
22–23 травня 1652 р.: Битва під Батогом.
Липень – серпень 1652 р.: Другий молдавський похід.
Квітень – травень 1653 р.: Третій молдавський похід.
Серпень – вересень 1653 р.: Четвертий молдавський похід. Загибель Тимоша Хмельницького.
1 жовтня 1653 р.: Земський собор у Москві ухвалив рішення про прийняття Війська Запорозького під протекцію московського царя.
11 жовтня, 5 грудня 1653 р.: Жванецька облога
8 січня 1654 р.: Козацька рада, скликана Богданом Хмельницьким у Переяславі, ухвалила присягнути на вірність московському цареві
27 березня 1654 р.: У Москві було укладено "Березневі статті" – договір між Московською державою та Гетьманщиною.
18–20 листопада 1654 р.: Героїчна оборона повстанцями м. Бужі.
14–17 січня 1655 р.: Героїчна оборона Умані загонами Івана Богуна.
19–20 січня 1655 р.: Битва під Охматовим.
19 вересня – 29 жовтня 1655 р.: Облога Львова військом Богдана Хмельницького.
26 жовтня 1656 р.: Укладення у Вільно перемир'я між Московською державою й Річчю Посполитою.
27 липня 1657 р.: Смерть гетьмана Богдана Хмельницького.
 : Українські землі у другій половині ХVІІ ст.
25 жовтня 1657 р.: Генеральна козацька рада в Корсуні обрала гетьманом Івана Виговського.
15 травня 1658 р: Придушення І. Виговським антигетьманського виступу, очолюваного полтавським полковником М. Пушкарем та запорозьким кошовим отаманом Я. Барабашем.
6 вересня 1658 р.: Укладення україно-польської Гадяцької угоди.
1658–1659 pp.: Україно-московська війна.
28–29 червня 1659 р.: Конотопська битва.
11 вересня 1659 р.: Зречення гетьманства І. Виговським за вимогою козацької ради під Германівкою.
17 жовтня 1659 р.: Новообраний гетьман Юрій Хмельницький підписав із Московською державою Переяславські статті.
50–ті pp. XVII ст.: Формування Харківського, Острогозького, Сумського, Ізюмського та Охтирського козацьких полків на Слобожанщині.
Серпень-вересень 1660 p.: Чуднівська кампанія
Жовтень 1660 p.: Укладення україно-польського Слободищенського трактату.
1663 р.: Поділ Війська Запорозького на лівобережний і правобережний гетьманати.
1663–1665 pp.: Гетьманування на Правобережжі Павла Тетері.
1665 р.: Укладення лівобережним гетьманом Іваном Брюховецьким україно-московської угоди – Московських статей.
Січень 1666 р.: На козацькій раді в Чигирині правобережним гетьманом обрано Петра Дорошенка.
30 січня 1667 р.: Укладення між Московською державою та Річчю Посполитою Андрусівського перемир'я.
3 березня 1669 р.: Укладення новообраним лівобережним гетьманом Дем'яном Многогрішним україно-московської угоди – Глухівських статей.
10–12березня 1669 р.: Старшинська козацька рада в Корсуні за пропозицією П. Дорошенка ухвалює рішення про визнання протекторату Османської імперії над Правобережною Україною.
13 березня 1672 р.: Обрання на козацькій раді в Конотопі гетьманом Лівобережної України Івана Самойловича. Укладення україно-московських Конотопських статей.
18 жовтня 1672 р.: Укладення Бучацького мирного договору між Річчю Посполитою та Османською імперією.
1673–1676 pp.: Польсько-турецька війна за Правобережну Україну.
1676 р.: Укладення Журавненської мирної угоди між Річчю Посполитою та Османською імперією.
1677 р.: Перший Чигиринський похід турецько-татарської армії.
1677–1681 pp.: Московсько-турецька війна за Правобережну Україну.
1678 р.: Другий Чигиринський похід турецько-татарської армії.
13 січня 1681 р.: Укладення Бахчисарайської мирної угоди між Московською державою, Кримським ханством та Османською імперією.
1685 р.: Відновлення урядом Речі Посполитої козацького устрою на Правобережній Україні – Богуславського, Брацлавського, Фастівського та Корсунського полків.
6 травня 1686 p.: Укладення "Трактату про вічний мир між Московською державою та Річчю Посполитою".
травень-червень 1687 р.: Перший кримський похід об'єднаної московсько-української армії.
 : Українські землі наприкінці XVII – у першій половині XVIII ст.
25 липня 1687 р.: Обрання гетьманом І. Мазепи. Укладення українсько-московських Коломацьких статей.
1689 р.: Другий Кримський похід московсько-української армії.
1699 р.: Постанова сейму Речі Посполитої про ліквідацію козацтва на Правобережній Україні.
1700–1721 pp.: Північна війна Росії зі Швецією.
1702–1704 pp.: Національно-визвольне повстання проти польського панування на Правобережжі.
Жовтень 1708 р.: Перехід І. Мазепи з п'ятитисячним козацьким військом на бік шведського короля Карла XII.
14 травня 1709 р.: Зруйнування за наказом царя Петра І Чортомлицької Січі.
27 червня 1709 р.: Полтавська битва.
1709 р.: Прийняття Решетилівських статей.
1709–1711 pp.: Кам'янська Січ
5 квітня 1710 р.: Прийняття Конституції П. Орлика – "Пактів і Конституцій прав і свобод Війська Запорозького".
Весна 1711 р.: Похід П. Орлика разом із татарами на Правобережну Україну.
12 липня 1711 р.: Укладення російсько-турецького Прутського договору.
1711 – 1734 pp.: Олешківська Січ
1712р.: Укладення російсько-турецького Адріанопольського договору
2 квітня 1722 р.: Указ російського імператора Петра І про скасування в Лівобережній Україні гетьманства й утворення для управління нею Малоросійської колегії.
1723 р.: Подання українською старшиною Петру І Коломацьких чолобитних.
Червень 1727 р.: Обрання гетьманом Данила Апостола.
1728 р.: Прийняття "Рішительних пунктів".
1734 р.: Гайдамацьке повстання проти польського панування на Правобережжі, очолюване Верланом.
1734–1750 pp.: Управління Гетьманщиною Правлінням гетьманського уряду.
1734–1775 pp.: Нова (Підпільненська) Січ.
1738–1745 рр.: Виступи опришків під проводом О. Довбуша на Прикарпатті.
 : Українські землі в другій половині XVIII ст.
1750 р.: Відновлення гетьманства на Лівобережній Україні. Початок гетьманування К. Розумовського.
1753 р.: Утворення Слов'яно-Сербії.
10 листопада 1764 р.: Указ Катерини II про ліквідацію гетьманства в Україні й утворення Другої Малоросійської колегії.
1765 р.: Ліквідація козацького полкового устрою на Слобожанщині.
Травень 1768 р.: Початок Коліївщини – гайдамацького національно-визвольного повстання на Правобережжі.
1768–1774 pp.: Російсько-турецька війна за вихід до Чорного моря. Участь у ній лівобережних і запорозьких козаків.
1772 р.: Перший поділ Речі Посполитої.
10 липня 1774 р.: Укладення російсько-турецького Кючук-Кайнарджийського мирного договору.
1775 р.: Укладення австрійсько-турецької Константинопольської конвенції. Захоплення Австрією Буковини.
4 червня 1775 р.: Зруйнування російськими військами Нової (Підпіль-ненської) Січі.
1775 р.: Заснування запорожцями, які переселилася до турецьких володінь, Задунайської Січі.
8 квітня 1783 р.: Указ Катерини II про приєднання до Російської імперії Криму.
З травня 1783 р.: Указ Катерини II про закріпачення селян Лівобережної та Слобідської України.
21 квітня 1785 р.: Видання Катериною II "Грамоти на права, вольності й переваги благородного російського дворянства", за якою українській козацькій старшині надавалися рівні права з російським дворянство.
1787–1791рр.: Російсько-турецька війна.
1788 р.: Створення Війська вірних козаків (Чорноморського козацького війська).
1791 р.: Укладення російсько-турецького Ясського мирного договору.
1792 р.: Переселення Чорноморського козацького війська на Кубань.
1793 р.: Другий поділ Речі Посполитої.
1795 р.: Третій поділ Речі Посполитої.
 : Культура України другої половини XVII-XVIII ст.
1661р.: Видання друкарнею Києво-Печерської лаври "Києво-Печерського патерика".
1690–1696 рр.: Спорудження коштом гетьмана І. Мазепи Богоявленської церкви Братського монастиря та Миколаївського собору в Києві.
1694 р.: Києво-Могилянська колегія отримує статус вищого навчального закладу – академії.
1695–1700 рр.: Спорудження на замовлення гетьмана І. Мазепи Вознесенського собору в Переяславі.
1700–1702 рр.: Спорудження коштом гетьмана І. Мазепи будинку Чернігівського колегіуму (діяв до 1776 р.).
1703 р.: Спорудження коштом гетьмана І. Мазепи навчального корпусу Києво-Могилянської академії.
1704–1716 рр.: Діяльність у Києво-Могилянській академії Феофана Прокоповича – професора філософії й богослов'я, ректора.
1720 р.: Указ Петра І про заборону друкувати книжки українською мовою.
1722–1794 рр.: Роки життя філософа й поета Г. Сковороди.
1727 р.: Заснування Харківського колегіуму.
1730–1740–ві рр.: Укладення зводу правових актів Гетьманщини "Права, за якими судиться малоросійський народ".
1731–1744 рр.: Спорудження архітектором І. Шеделем дзвіниці Києво-Печерської лаври.
1738 р.: Заснування Переяславського колегіуму.
1738 р.: Відкриття співацької школи в Глухові.
1745–1760 рр.: Спорудження у Львові собору Святого Юра – кафедрального собору греко-католицької церкви (архітектор Б. Меретин).
1747–1753 рр.: Спорудження Андріївської церкви в Києві (архітектор Варфоломій Растреллі).
1751 р.: Утворення гетьманом К. Розумовським придворного театру в Глухові.
1752–1755 рр.: Спорудження в Києві царського Марийського палацу (архітектори В. Растреллі та І. Мічурін).
1753–1755 рр.: Спорудження Кловського палацу в Києві.
1769–1774 рр.: Укладення Григорієм Сковородою збірника "Басні Харьковскія".
1769–1779 рр.: Перебування Дмитра Бортнянського в Італії. Створення опер "Алкід", "Креонт", "Квінт Фабій".
 : Українські землі у складі Російської імперії наприкінці XVIII – у першій половині XIX ст.
1791 р.: Таємна місія Василя Капніста до прусського короля Фрідріха Вільгельма II.
1798 р.: Видання в Петербурзі перших трьох частин "Енеїди" І. Котляревського.
1806–1812 pp.: Російсько-турецька війна.
1806 р.: Утворення Новоросійського (Усть-Дунайського Буджацького) козацького війська (існувало до липня 1807 р.).
1812 р.: Російсько-французька війна.
1813–1835 рр.: Антикріпосницький селянський рух під проводом Устима Кармелюка на Поділлі.
1817 р.: Створення перших військових поселень у Слобідсько-Українській губернії.
1817–1818 pp.: Повстання бузьких козаків на Херсонщині.
1818–1819 рр.: Діяльність масонської ложі "Любов до істини" в Полтаві.
1819 р.: Повстання військових поселенців у Чугуєві.
1819 р.: Організація В. Лукашевичем Малоросійського таємного товариства в Полтаві.
1825 р.: Збудовано перший в Україні пароплав.
25 грудня 1825 р.- 4 січня 1826 р.: Повстання чернігівського полку.
1826 р.: Організація в Харківському університеті таємного молодіжного демократичного гуртка.
1827–1830 pp.: Діяльність таємного демократичного гуртка в Гімназії вищих наук у Ніжині.
1828–1829 рр.: Російсько-турецька війна.
1830–1831 pp.: Польське національно-визвольне повстання. Поширення дій повстанців на Волинь, Поділля та Київщину.
1832–1864 pp.: Роки існування Азовського козацького війська.
30–ті pp. XIX ст.: Початок промислової революції в Україні.
Грудень 1845 р.-  березень1847 р: Діяльність таємного Кирило-Мефодіївського братства в Києві.
 : Західноукраїнські землі у складі Австрійської імперії наприкінці XVIII – у першій половині XIX ст.
1775 р.: Константинопольська конвенція між Австрією та Туреччиною. Загарбання австрійськими Габсбургами Буковини.
70–80–ті pp. XVIII ст.: Реформи Марії-Терезії та Йосифа II.
1782 р.: Указ імператора Йосифа II про ліквідацію особистої залежності селян.
1810–1815, 1831 p.: "Холерні бунти" на Закарпатті.
1816 р.: Заснування в Перемишлі "Товариства галицьких греко-католицьких священиків для поширення письмами просвіти та культури серед вірних".
1820–1830 рр.: Виступи опришків на чолі з Мироном Штолюком у Східній Галичині та Північній Буковині.
1833–1837 рр.: Діяльність "Руської трійці".
1837 р.: Видання "Руською трійцею" в Будапешті альманаху "Русалка Дністровая".
1843–1844 pp.: Селянські виступи під проводом Л. Кобилиці в Північній Буковині.
2 травня 1848 р.: Виникнення Головної Руської Ради.
15 травня 1848 р.: Ухвалення у Відні закону про скасування кріпосного права в Східній Галичині.
Червень 1848 р.: Перший слов'янський конгрес у Празі.
9 серпня 1848 р.: Ліквідація кріпосного права на Буковині.
Листопад 1848 р. – 1849 р.: Селянський рух під проводом Л. Кобилиці в Північній Буковині.
1851 р.: Розпуск австрійським урядом Головної Руської Ради.
 : Культура України в першій половині XIX ст.
1783 р.: Відкриття у Львові греко-католицької семінарії, переведеної туди з Відня.
1785 р.: Відновлення діяльності Львівського університету.
1805 р.: Відкриття Харківського університету.
1810 р.: Утворення музею старожитностей у Феодосії.
1811–1818 рр.: Діяльність Філотехнічного товариства (науково-просвітницького), організованого В. Каразіним у своєму помісті (селище Кручик Харківської губернії).
1812 р.: Заснування Нікітського ботанічного саду поблизу Ялти.
1812–1829 pp.: Діяльність Товариства наук при Харківському університеті.
1814 р.: Утворення першої професійної театральної трупи в Харкові.
1817 р.: Відкриття у Львові культурно-просвітницької установи – Інституту Оссолінських.
1817 р.: Заснування Рішельєвського ліцею в Одесі.
1817 р.: Заснування реальної (торгової) академії у Львові.
1818–1821 pp.: Діяльність театральної трупи на чолі з І. Котляревським та М. Щепкіним у Полтаві.
1819 р.: Заснування Волинської гімназії Крем'янецького ліцею.
1820 р.: Відкриття Гімназії вищих наук коштом князя О. Безбородька в Ніжині (у 1832 р. реорганізована в ліцей).
1828 р.: Заснування археологічного музею в Одесі
1834 р.: Відкриття університету Святого Володимира в Києві.
1840 р.: Перше видання "Кобзаря" Т. Шевченка в Петербурзі.
1844 р.: Відкриття Технічної академії у Львові.
1846 р.: Видання в Москві О. Бодянським історичної праці "Історія Русів".
 : Українські землі у складі Російської імперії в другій половині XIX ст.
1853–1856 рр.: Кримська війна.
1855 р.: Масовий антикріпосницький рух "Київська козаччина".
1856 р.: Похід "У Таврію за волею".
1856–1860 pp.: Організація та діяльність Харківсько-Київського таємного політичного товариства.
1857 р.: Ліквідація військових поселень у Росії.
1857 р.: Створення Таємного комітету для підготовки селянської реформи.
60–80–ті pp. XIX ст.: Завершення промислової революції (перевороту) на українських землях.
1860 р.: Створення Київської (Старої) громади.
1861–1862 рр.: Видання в Петербурзі щомісячного суспільно-політичного й літературного журналу "Основа" українською мовою.
19 лютого 1861 р.: Маніфест царя Олександра І про скасування кріпосного права в Росії.
18 липня 1863 р.: Валуєвський циркуляр.
1863–1864 pp.: Польське повстання.
1864 р.: Початок здійснення земської, судової та освітньої реформ.
1865 р.: Проведення цензурної реформи.
1865 р.: Відкриття першої в Наддніпрянщині залізниці Одеса-Балта.
1870 р.: Початок здійснення реформи системи міського самоврядування.
1872 р.: Відновлення діяльності "Громади" в Києві.
1873 р.: Створення Південно-Західного відділу Імператорського російського географічного товариства (ліквідований згідно з Емським указом 1876 р.).
1874 р.: Проведення військової реформи. Запровадження загальної військової повинності.
18 травня 1876 р.: Емський указ царя Олександра II.
1877 р.: "Чигиринська змова".
1880–1881 pp.: Діяльність "Південноросійського робітничого союзу".
1892 р.: Виникнення таємної студентської організації "Братство тарасівців ".
 : Західноукраїнські землі у складі Австрійської (Австро-Угорської) імперії у другій половині XIX ст.
1856–1916 рр.: Життя та діяльність І. Франка.
1861р.: Перші вибори до Галицького крайового сейму.
1861р.: Створення у Львові культурно-просвітницького товариства "Руська бесіда".
1867 р.: Конституційне оформлення дуалістичної Австро-Угорської імперії.
1868 р.: Створення у Львові культурно-просвітницького товариства "Просвіта"
1870 р.: Створення Руської ради – політичної організації москвофілів (старорусинів).
1873 р.: Заснування Літературного товариства ім.Т.Шевченка.
1875 р.: Відкриття Чернівецького університету.
1883 р.: Заснування В. Нагірним кооперативу "Сільський господар".
1885 р.: Створення Народної ради – політичної організації народовців.
1890–1894 pp.: "Нова ера" україно-польських відносин.
1890 р.: Утворення Русько-української радикальної партії (РУРП) – першої української політичної партії.
1892 р: Створення Наукового товариства ім. Т. Шевченка (НТШ).
1895 р.: Уперше до програми української політичної партії (програми РУРП) було введено положення про домагання незалежної Української держави.
1899 р.: Створення Української соціал-демократичної партії (УСДП).
1899 р.: Створення Української національно-демократичної партії (УНДП).
 : Культура України в другій половині XIX ст.
1860–1862 рр.: Існування недільних шкіл у Наддніпрянщині.
1862 р.: Створення С. Гулаком-Артемовським першої української опери "Запорожець за Дунаєм".
1864 р.: Заснування в Галичині першого українського професійного театру.
1865 р.: Відкриття Новоросійського університету.
1875 р.: Відкриття Чернівецького університету.
1882 р.: Створення в Єлисаветграді першої професійної трупи під керівництвом М. Кропивницького.
 : Наддніпрянська Україна на початку XX ст.
1900–1903 pp.: Економічна криза.
1903 р.: II з'їзд РСДРП – заснування партії, виникнення більшовицької і меншовицької течії в партії.
1905–1907 рр.: Перша російська революція.
Червень 1905 р.: Повстання моряків на броненосці "Потьомкін".
17 жовтня 1905 р.: Маніфест царя про скликання Державної думи та проголошення демократичних прав і свобод.
Грудень 1905 р.: Збройні повстання в Москві, Донбасі.
1905.10.30: Відкриття в Одесі першого на території підросійської України товариства "Просвіта".
1905.11: Повстання на Чорноморському флоті в Севастополі під керівництвом лейтенанта Шмідта, виступ солдат-саперів і робітників у Києві під керівництвом Б. Жаданівського.
1906, 1910 р.: Видання указу й закону про проведення аграрної (Столипінської) реформи.
3 червня 1907 р.: Третьочервневий переворот. Завершення першої російської революції.
1911р.: Убивство в Києві П. Столипіна.
1906,1907, 1907–1912, 1912–1917 рр.: Періоди діяльності I, II, III, IV Державних дум Росії.
1911–1913 рр.: "Справа Бейліса".
1908 р.: Утворення Товариства українських поступовців (ТУП).
 : Західноукраїнські землі на початку XX ст.
1900 р.: Митрополитом УГКЦ стає А. Шептицький.
1901 р.: Утворення "Ревізійного союзу українських кооперативів".
1902 р.: Загальний страйк сільгоспробітників у Галичині, в якому взяло участь понад 200 тис. мешканців Галичини.
1907 р.: Запровадження загального виборчого права в Австро-Угорщині.
1908 р.: Убивство українським студентом Мирославом Січинським намісника Галичини графа Андрія Потоцького.
1910 р.: Організація польсько-українських збройних сутичок, в одній із яких загинув український студент Адам Коцко.
1911 р.: Заснування бойскаутської організації "Пласт".
 : Україна в роки Першої світової війни
1914–1918 рр.: Перша світова війна.
Серпень 1914 р.: Створення Головної Української Ради (ГУР).
Серпень 1914 – червень 1918 pp.: Діяльність Союзу визволення України (СВУ).
1914 р.: Створення Легіону Українських Січових Стрільців (УСС).
Серпень-вересень 1914 р.: "Галицька битва".
1915 р.: Узяття російськими військами фортеці Перемишль.
1915 р.: Бій на горі Маківка.
1915 р.: Створення Загальної Української Ради (ЗУР).
1916 р.: Бій на горі Лисоня.
Травень-червень 1916 р.: "Брусиловський прорив".
 : Українська революція
27 лютого 1917 р.: Лютнева демократична революція у Петербурзі.
2 березня 1917 р.: Початок Української революції.
3 березня 1917 р.: Створення Української Центральної Ради (УЦР).
1 квітня 1917 р.: 100-тис. демонстрація в Києві на підтримку Центральної Ради під гаслами "Вільна Україна – Великій Росії!", "Автономію Україні!"
1 квітня 1917 р.: Обрання керівником Центральної Ради М.С.Грушевського, а його заступниками  – С.Єфремова і В.Винниченка. Для роботи в міжсесійний період було обрано Малу Раду в складі 20 осіб.
5–8 травня 1917 р.: в Києві відбувся військовий з’їзд близько 700 делегатів від усіх партій, флотів та гарнізонів, який висловив підтримку УЦР. На ньому було обрано Військовий генеральний комітет на чолі з С.Петлюрою.
травень 1917 р.: близько 3 тис. солдатів та офіцерів створили український полк ім.Б.Хмельницького. Із селян було сформовано відрозділ вільного козацтва, а його почесним отаманом обрано командира 1-го Українського корпусу генерала П.Скоропадського.
10 червня 1917 р.: на другому українському військовому з’їзді проголошено І універсал УЦР. Головний зміст універсалу полягав у проголошенні автономії України та українізації. І універсал був негативно сприйнятий Тимчасовим урядом.
15 червня 1917 р.: Створення Генерального Секретаріату на чолі з В.Винниченком – першого в ХХ ст. українського уряду.
29 червня 1917 р.: Прибуття до Києва делегації міністрів Тимчасового уряду з метою досягнення компромісу з УЦР: Тимчасовий уряд визнавав УЦР "найвищим крайович органом управління в Україні", а ЦР відмовлялася від одностороннього проголошення автономії України.
3 липня 1917 р.: Проголошення ІІ універсалу УЦР: відмова від одностороннього проголошення автономії України та узгодження складу Генерального секретаріату й українізації армії з Тимчасовим урядом.
3–4 липня 1917 р.: перемога прихильників Тимчасового уряду над більшовиками в Петрограді та початок обмеження прав Генерального Секретаріату.
3–4 липня 1917 р.: Виступ самостійників (полуботківців), які намагалися захопити державні установи в Києві та примусити УЦР проголосити незалежність України. Зусиллями УЦР та штабу Київського військового округу повстання було придушене, а полк розформований та відправлений на фронт.
4(17) серпня 1917 р.: "Тимчасові інструкції..." Тимчасового уряду Генеральному Секретаріату, які позбавляли УЦР законодавчих прав та перетворювали в орган Тимчасового уряду; звужувалася українська територія до 5 губерній (Київської, Волинської, Подільської, Полтавської та Чернігівської). Тимчасовий уряд залишав за собою право віддавати розпорядження безпосередньо місцевим органам влади інформуючи лише про них УЦР.
Серпень 1917 р.: Корніловський заколот.
Вересень 1917 р.: З'їзд народів Росії у Києві.
7 листопада 1917 р.: Проголошення ІІІ універсалу УЦР, який передбачав створення Української Народної Республіки (УНР), яка мала перебувати у федеративних зв’язках з Росією. Запроваджувалися: 8-годинний робочий день; контроль держави над промисловістю й банками; ліквідація поміщицького землеволодіння й передача землі селянам без викупу; проголошувалися демократичні свободи; скасовувалася смертна кара.
Грудень 1917 р.: Ультиматум Раднаркому Росії.
11–12 грудня 1917 р.: Перший Український з'їзд Рад у Харкові. Проголошення радянської влади в Україні та оголошення Української Центральної Ради поза законом, а всі її розпорядження недійсними. Фактично встановилося двовладдя.
16 січня січня 1918 р.: збройне повстання київських більшовиків на заводі "Арсенал", яке за тиждень було придушене.
22 січня 1918 р.: прийняття IV універсалу УЦР, який проголошував Українську Народну Республіку самостійною, незалежною, вільною, суверенною державою українського народу.
 : Україна в боротьбі за збереження державної незалежності
Січень (лютий) 1918 р.: Брестський мир між УНР та державами Четверного союзу.
Лютий-листопад 1918 р.: Окупація України військами Німеччини та Австро-Угорщини.
Березень 1918 р.: Відновлення влади УЦР в умовах німецько-австрійської окупації. Ухвалення УЦР Конституції УНР.
29 квітня 1918 р.: на з’їзді "хліборобів" було оголошено про розпуск Центральної Ради та проголошено П.Скоропадського гетьманом України.
Серпень1918 р.: Утворення Українського національного союзу.
1 листопада 1918 р.: Українське повстання у Львові ("Листопадовий зрив").
Листопад 1918 р.: Проголошення ЗУНР.
14 листопада 1918 р.: П.Скоропадський видав універсал про створення федерації з Росією, який викликав велике обурення в суспільстві.
14 листопада 1918 р.: Утворення Директорії.
14 грудня 1918 р.: військові з`єднання Директорії ввійшли в Київ.
18 грудня 1918 р.: Директорія перебралася у Київ.
26 грудня 1918 р.: Створено перший уряд відновленої УНР – Раду Народних Міністрів на чолі з В.Чехівським.
Грудень 1918 р.: Відновлення УНР.
22 січня 1919 р.: Акт злуки УНР і ЗУНР.
1919 р.: Хотинське повстання під проводом більшовиків проти румунської окупації. Взяло участь 30 тис. чоловік.
Листопад 1918 – листопад 1921 р.: Друга радянсько-українська війна, поразка українського визвольного руху.
18 березня 1921 р.: Ризький мирний договір РСФРР та УСРР з Польщею.
 : Українська CPP в умовах нової економічної політики (1921–1928)
1921р.: Запровадження нової економічної політики (непу).
1921–1923 рр.: Голод в Україні.
1921–1930 pp.: Існування Української автокефальної православної церкви.
1922 р.: Створення театру "Березіль".
30 грудня 1922 р.: Створення СРСР.
1923 р.: Запровадження політики коренізації (українізації).
1927 р.: Завершення відбудови сільського господарства та промисловості після тривалої господарської розрухи.
1928 р.: "Шахтинська справа".
 : Радянська модернізація України (1929–1938)
1928(1929) -1932 рр.: Перша п'ятирічка.
1929–1938 рр.: Період радянської модернізації в Україні.
1929 р.: "Рік великого перелому".
9 березня – 19 квітня 1930 р.: Процес Спілки Визволення України, показовий процес над 45 керівниками і головними діячами СВУ.
1932–1933 рр.: Голодомор.
1933–1938 рр.: Друга п'ятирічка.
1938–1941 pp.: Третя п'ятирічка (не завершена).
1931 p.: Пуск Харківського тракторного заводу.
1932 р.: Пуск Дніпровської ГЕС.
Листопад 1929 р.: Проголошення курсу на суцільну колективізацію.
1932–1933 рр.: Голодомор в Україні.
1934 р.: Перенесення столиці України з Харкова до Києва.
1937 р.: Завершення колективізації в Україні.
 : Західноукраїнські землі (1921–1938)
1920 р.: Створено Українську військову організацію (УВО), яку очолив Є.Коновалець.
25 листопада 1921 р.: Замах на прем’єр-міністра Польщі Юзефа Пілсудського, підготовлений УВО.
1923 р.: Рішення Ради амбасадорів (послів) великих держав на Паризькій конференції про остаточну передачу Східної Галичини Польщі на правах автономії.
1923 р.: Створено Комуністичну партію Західної України (КПЗУ). Розпущена за рішенням Комінтерну у 1938 р. у зв’язку із звинуваченням у проникненні в її ряди фашистської агентури.
1924 р.: Антирумунське повстання в с.Татарбунари та інших селах Південної Бессарабії. Загальна кількість учасників виступу сягнула 6 тис. чоловік. Над вцілілими українцями румунська влада організувала "Процес 500".
1927 р.: В Румунії засновано Українську національну партію. Очолив В.Залозецький. Займала угодовську позицію до румунської влади.
1929 р.: Створення Організації українських націоналістів (ОУН). Головою проводу обрано Євгена Коновальця.
1930 р.: Польська "пацифікація" в Східній Галичині.
1934 р.: В Березі-Картузькій було створено спеціальний концентраційний табір для репресованих українців.
1934 р.: Члени ОУН ліквідували польського міністра внутрішніх справ Польщі Б.Перацького, винного у пацифікації на західно-українських землях.
1938 р.: Вбивство радянськими агентами Є.Коновальця.
29–30 вересня 1938 р.: Мюнхенська угода, яка передбачала передачу від Чехословаччини Судетську область і визвала урядову кризу в Чехословаччині.
жовтень 1938 р.: Надання Закарпаттю автономних прав у складі Чехословаччини. Уряд Закарпаття очолив угрофіл А.Бродій, а через декілька днів А.Волошин.
2 листопада 1938 р.: Німеччина та Італія провели у Відні арбітраж, який розділив Закарпаття. Значна його частина зі 180-тисячами населення та найбільшими містами: Ужгородом, Береговим, Мукачевом було передано Угорщині.
15 березня 1939 р.: Проголошення незалежності Карпатської України.
15–18 березня 1939 р.: Угорські війська окупували Карпатську Україну.
 : Україна в роки Другої світової та Великої Вітчизняної воєн (1939–1945)
23 серпня 1939 р.: Пакт про ненапад між Німеччиною та СРСР і таємний протокол до нього (Пакт Ріббентропа – Молотова).
17 вересня 1939 р.: Напад Червоної армії на Польщу. Початок так званого "визвольного походу".
28 вересня 1939 р.: Договір про дружбу та кордони між Німеччиною та СРСР та таємні протоколи до нього.
15 листопада 1939 р.: Включення Західної України до складу УРСР.
2 серпня 1940 р.: Включення Південної Бессарабії і Північної Буковини до складу УРСР.
22 червня 1941 р.: Напад Німеччини на СРСР. Початок Великої Вітчизняної війни.
30 червня 1941р.: Проголошення Акта про відновлення Української Держави.
22 липня 1942 р.: Завершення окупації України загарбниками.
14 жовтня 1942 р.: Створення УПА.
6 листопада 1943 р.: Визволення Києва від загарбників.
28 жовтня 1944 р.: Завершення визволення України від німецько-фашистських окупантів.
9 травня 1945 р.: День Перемоги, завершення Великої Вітчизняної.
2 вересня 1945 р.: Капітуляція Японії і завершення другої світової війни.
 : Післявоєнна відбудова та розвиток України в 1945 – на початку 1950–х pp.
1945 р.: Участь української делегації в роботі установчої конференції ООН.
26 листопада 1944 р.: В Мукачеві І з’їзд делегатів народних комітетів Закарпатської України ухвалив маніфест про возз’єднання Закарпатської України з УРСР.
29 червня 1945 р.: Підписано договір та протокол до нього про вихід Закарпатської України зі складу Чехословаччини та про її возз'єднання з радянською Україною.
16 серпня 1945 р.: Між СРСР і Польською республікою укладено договір про радянсько-польський кордон.
Серпень 1946 p.: Схвалення плану IV п'ятирічки – "п'ятирічки відбудови".
1946 р.: Львівський собор, ліквідація УГКЦ.
1946–1947 рр.: Голод в Україні.
1947 р.: Грошова реформа, скасування карткової системи "Ждановщина".
17 лютого 1947 р.: Підписано радянсько-румунський договір. Румунія визнала входження Північної Буковини, території колишніх Хотинського та Ізмаїльського повітів до складу УРСР.
1947 р.: Операція "Вісла".
1949 р.: Ліквідація Мукачівської єпархії греко-католицької церкви.
1950 р.: Загибель командуючого УПА Р.Шухевича.
 : Україна в умовах десталінізації (1953–1964)
5 березня 1953 р.: Смерть Й. Сталіна. Початок десталінізації.
1954 р.: Початок освоєння цілини.
1954 р.: Обрання О. Кириченка першим секретарем ЦК КПУ.
19 лютого 1954 р.: Входження Кримської області до складу УРСР.
1956 р.: XX з'їзд КПРС.
1956 р.: Вихідця з Житомирської області С.Корольова призначено генеральним конструктором космічних апаратів.
1961р.: Грошова реформа.
12 квітня 1961 р.: Перший політ людини у космос.
11–15 серпня 1962 р.: Українець П.Попович здійснив космічний політ навколо Землі.
1963 р.: Обрання П. Шелеста першим секретарем ЦК КПУ.
 : Україна в період загострення кризи радянської системи (середина 1960 – початок 1980–х pp.)
4 вересня 1965 р.: у кінотеатрі «Україна» в Києві під час перегляду кінофільму «Тіні забутих предків» група інтелігенції, зокрема І.Дзюба, В.Стус, В.Чорновіл та інші, провели акцію протесту проти арешту інакодумців.
1965, 1972, 1982 рр.: Хвилі арештів дисидентів.
Друга половина 1960–х pp.: Економічні реформи ("реформи О. Косигіна").
Січень 1972 р.: Радянські спецслужби провели масові політичні арешти, ув’язнивши багато провідних діячів національно-культурного відродження.
1976 р.: Утворення Української Гельсінської групи (УГГ).
1978 р.: Прийняття нової Конституції УРСР.
1982 р.: Прийняття Продовольчої програми, початок створення агропромислових комплексів (АПК).
 : Розпад Радянського Союзу й відродження незалежності України
1985–1991рр.: Період перебудови і розпаду СРСР.
Квітень 1985 р.: Початок перебудови.
26 квітня 1986 р.: Аварія на Чорнобильської АЕС.
Липень 1989 р.: Загальноукраїнський страйк шахтарів.
Вересень 1989 р.: Виникнення Народного руху України.
Жовтень 1989 р.: Прийняття Верховною Радою України закону УРСР "Про мови в Українській РСР".
Березень 1990 р.: Перші альтернативні вибори до Верховної Ради УРСР.
17 березня 1990 р.: Референдум про долю СРСР.
16 липня 1990 р.: Прийняття Верховною Радою Декларації про дер­жавний суверенітет України.
3 серпня 1990 р.: Прийняття закону "Про економічну самостійність УРСР".
1989–1991рр.: Формування багатопартійної системи в Україні.
24 серпня 1991 р.: Прийняття Верховною Радою УРСР Акта проголошення незалежності України.
1 грудня 1991 р.: Референдум та вибори Президента України.
Україна в умовах незалежності:  
Жовтень 1991 р.: Прийняття Верховної Радою України Закону "Про громадянство України".
Грудень 1991, липень 1994, жовтень-листопад 1999, жовтень-грудень 2004 pp.: Президентські вибори.
6 грудня 1991 р.: Створення Збройних сил України.
1992 р.: Створення Української православної церкви Київського патріархату (УПЦ-КП).
1992 р.: Україна стає членом НБСЄ (із 1994 р. – ОБСЄ).
1993–1994 р.: Період гіперінфляції.
Березень 1994, 1998, 2002, 2006 pp., вересень 2007 р.: Парламентські вибори.
1995 р.: Україна стала членом Ради Європи.
28червня 1996 р.: Прийняття Конституції України.
вересень 1996 р.: Запровадження національної валюти гривні.
1997 р., 10 жовтня: початок створення регіональної організації за демократичний та економічний розвиток - ГУАМ, яка отримала назву від перших букв назв країн-засновниць: Грузія, Азербайджан, Україна, Молдова.  Організація остаточно оформилася 7 червня 2001 р.  з підписанням Ялтинської хартії.
1997 р.: Підписання "Договору про дружбу, співробітництво і партнерство між Україною і Російською Федерацією".
2000 р.: Початок економічного зростання.
16 квітня 2000 р.: Референдум за народною ініціативою.
15 грудня 2000 р.: Закриття ЧАЕС.
Листопад-грудень 2004 р.: "Помаранчева революція".
8 грудня 2004 р.: Унесення змін до Конституції України.
2005 р.: Приєднання України до Болонського процесу (реформування вищої освіти).
2005 р.: Україна отримала статус країни з ринковою економікою.
2006 р.: Прийняття Верховною Радою Закону "Про Голодомор 1932–1933 років в Україні".
2008 р.: Вступ України до Світової організації торгівлі (COT).
